<!DOCTYPE html>
<html lang="hu">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link
        href="https://fonts.googleapis.com/css2?family=Figtree:ital,wght@0,300;0,400;0,500;0,600;0,700;0,800;0,900;1,300;1,400;1,500;1,600;1,700;1,800;1,900&display=swap"
        rel="stylesheet">
    <title>Article</title>
</head>

<body>
    <header>
        <nav><a href="#footer" id="navigation"><img src="images/reviews_logo_wht.svg" alt="reviews&more logo"
                    class="logo"></a></nav>
    </header>
    <main>
        <article>
            <div class="hero-container">
                <div class="gradient-layer"> </div>
                <div class="hero-content">
                    <p>Sorozatajánló</p>
                    <h1>Az Usher-ház bukása</h1>
                </div>

            </div>
            <h2>Az Usher-ház bukása - Kritika</h2>
            <a href="#sum" class="tldr">Ha csak a lényeg érdekel röviden, kattints ide.</a>
            <p>Mike Flanagan számos alkalommal bebizonyította, hogy tudja, miként kell úgy horrorfilmet gyártani,
                hogy
                ásítozás és unott szemforgatás helyett izgatottan bámulja a képernyőt a néző. Olyan alkotásokat
                köszönhetünk
                neki, mint az Oculus és a Hush, de Stephen King több művét szintén feldolgozta már - legutóbb az
                Álom
                doktort. Aztán a 2010-es évek végén áttért a sorozatokra a Netflix égisze alatt, és ez bizony
                karrierjének
                egyik legjobb döntése volt.</p>
            <p>A rendező laza, ám önmagukban mégis jól működő adaptációival olyan írók munkásságával ismertette meg
                a
                modern
                nagyérdeműt, mint Shirley Jackson (A Hill-ház szelleme) és Henry James (A Bly-udvarház szelleme).
                Ezt
                követően saját vizekre evezett a Mise éjfélkor című minisorozattal, majd Christopher Pike munkáját
                dolgozta
                fel Az éjféli klubbal, de ezek esetében már érezhető volt némi visszaesés a színvonalban.</p>
            <p><strong>Legújabb netflixes projektjével azonban Flanagan egészen a 19. századig nyúlt vissza, hogy
                    egy, a
                    misztikus
                    és hátborzongató történeteivel elhíresült, a detektívregények atyjaként számon tartott író előtt
                    rója le
                    tiszteletét. Ő pedig nem más, mint Edgar Allan Poe.</strong></p>
            <p>A The Fall of the House of Usher (magyarul Az Usher-ház bukása, az eredeti mesét viszont Az Usher-ház
                vége
                néven érdemes keresni) az amerikai író azonos című rövid történetét dolgozza fel, méghozzá a
                Flanagantől
                megszokott módon, igen lazán. Ez azért jó dolog, mert nem szükséges ismernünk (habár nyilván
                ajánlott
                elolvasni) Poe 1839-ben publikált művét ahhoz, hogy egy kerek történetet kapjunk. Mindeközben
                viszont a
                sorozat csordultig van utalásokkal, így az író kedvelőit majdnem megállás nélkül bombázzák az
                ismerős,
                csak
                épp máshogy felhasznált elemek.</p>
            <p>Az epizódok címei és a főbb szereplők nevei szinte kivétel nélkül Poe különböző műveire és
                karaktereire
                utalnak, és ha ez még nem lenne elég, a sorozatban rendre előjönnek az íróhoz köthető motívumok,
                stílusjegyek. Flanagan egyszerre kacérkodik a gótikus horrorral és a sötét romantikával, miközben
                bőséggel
                kapunk filozofikus elmélkedéseket, és meglepő módon humorból sincs hiány. Habár tény, hogy ez utóbbi
                gyakran
                elég groteszk módon manifesztálódik. Ezt a bizarr egyveleget pedig a mai korba átültetve ismerjük
                meg,
                ami
                elsőre furcsa elképzelésnek tűnhet, de a készítőknek sikerült a nagy manőver.</p>
            <p>A kulcs ezúttal ismét a lazán kezelt adaptáció. A Netflix sorozatában Roderick Usher egy nagymenő
                gyógyszervállalat kőgazdag feje, aki testvérével, Madeline-nal közösen irányítja ezt a bulit, és
                annak
                ellenére, hogy mennyi súlyos balhé volt a termékeik miatt, valahogy semmi sem tudta megingatni a
                birodalmukat. A nagy közösből kiveszik a részüket Roderick más-más anyáktól származó gyermekei, akik
                kivétel
                nélkül fényűző életet élnek, egészen addig, amíg rejtélyes körülmények között egymás után el nem éri
                őket a
                vég.</p>
            <p>Ez nem igazán spoiler, rögtön Az Usher-ház bukása elején megtudjuk, hogy nagyon rövid idő alatt
                nagyon
                sok tragédia érte a díszes famíliát, amikor a látszólag megtört családfő meginvitálja házába Auguste
                Dupin ügyészt, hogy elmesélje neki élete sötét fordulatokkal teli történetét. Egészen a testvérpár
                gyermekkorától kezdve követhetjük végig, hogy mi vezetett a jelenlegi helyzethez, amikor is Roderick
                egy
                jócskán megtizedelt családdal a háta mögött, a romos gyerekkori otthonában ücsörögve, nagyon drága
                italt
                szürcsölgetve vallja meg bűneit annak az embernek, akivel éveken át hadakozott a bíróságon.

                Erre az utazásra mi is elkísérjük kettejüket, főként visszaemlékezések formájában bontakoznak ki
                előttünk a korábban megtörtént események. Néha éles váltások és időbeli ugrások vannak, és a sok
                szereplő miatt eleinte nem egyszerű összerakni, ki kihez tartozik, de szerencsére hamar kitisztul a
                kép.
                Az szintén jó hír, hogy a fordított kronológia ellenére nem tudunk minden titkot a történet elején
                (vagy
                végén?), bőven lesznek meglepetések, még ha ezek közül sokat már előre meg lehet jósolni.</p>
            <p>Arra szintén hamar rájövünk, hogy az Usher-házban nemcsak a rangidősök, hanem a fiatal generáció is
                törtető, gátlástalan, a földi javaktól megrészegült alakokból áll, akik eltérő feladatokat látnak el
                a
                vállalaton belül, de közös bennük, hogy nagyon kevés szimpátiát fogunk érezni irántuk. Annak
                ellenére,
                hogy alapvetően mindegyik örökös egyformán hozza a tipikus gazdag és romlott seggfej archetípusát,
                saját
                személyiséggel, bajokkal és hobbikkal rendelkeznek. Ám amíg ez utóbbi egyiknél a videójátékozást
                jelenti, addig más jóval bizarrabb dolgokat művel a szabadidejében. Nincs hiány elborult
                jelenetekből,
                de szerencsére lehet találkozni szerethetőbb karakterekkel, akikre sajnos hol közvetetten, hol
                közvetlenül hat Usherék romlottsága.</p>
            <p>A készítők és a színészek tényleg kitettek magukért, hogy bemutassák az olykor igazi pszichopataként
                viselkedő csemetéket, akik mindeközben a gyengeségeiket szintén felfedik, szóval szó sincs arról,
                hogy
                minden fekete vagy fehér lenne. Néhány kivételtől eltekintve remek alakításokat láthatunk a
                képernyőn:
                hiába érezhető, hogy sok tekintetben egy kaptafára épülnek bizonyos szereplők, a színészi játékok
                sokat
                színesítenek rajtuk. Sőt, több alakítást külön is érdemes kiemelni: a Roderickot játszó Bruce
                Greenwood
                általában simán ellopja a jeleneteket, amikben feltűnik, és Carla Gugino is jól érezhetően lubickol
                a
                szerepében. Aztán ott van még Mark Hamill (aki ugyebár a megkérdőjelezhető viselkedése miatt
                kirúgott
                Frank Langellát váltotta a sorozatban), aki ritkán kerül az előtérbe, de amikor ezt megteszi,
                roppant
                meggyőző az Usher-ház rideg és látszólag teljesen érzelemmentes ügyvédjeként.</p>
            <p>A színészi játékok mellett a sorozat másik nagy erőssége a baljós atmoszféra, amit egyszerre
                teremtenek
                meg a látványos beállítások és a kiválóan megkomponált háttérzene. Az Usher-ház bukása nem egy olyan
                horror, amely olcsó jumpscare-ekkel ugrat ki a fotelből, persze ennek ellenére jutottak ilyenek is
                bele,
                alapjáraton tényleg a sötét hangulat megteremtésével igyekszik hatni a nézőre. Ez pedig jól megy
                neki,
                mert amíg az egyik pillanat amiatt hátborzongató, hogy a fókuszon kívül, a sötétben tűnik fel egy
                alak,
                addig a másikban már a gore miatt szörnyülködhetünk, de ez utóbbi is csak pont annyira van jelen,
                hogy
                kellően groteszk legyen egy jelenet, és nem csap át trash-be.</p>
            <p>A fentiek ellenére azonban néha megbillen ez az egyensúly, mert többször is azon kaphatjuk magunkat,
                hogy
                amíg a szereplők kőkemény szakmai részletekről társalognak (legyen az jogi, orvosi vagy informatikai
                téma) a képernyőn, addig mi csak kapkodjuk a fejünket, hogy miről is van szó. Gyakran tényleg túl
                mélyre
                ássák magukat ezekben az elmélkedésekben Flanagan karakterei, ami kizökkentheti a horrorélményt
                kereső
                nézőt. Ha nagyon elnézőek szeretnénk lenni, akkor igazából még ez a jelenség is védhető, hiszen
                Usherék
                tényleg mániákus karrieristák, így sokuk személyiségéhez hozzátartozik az ilyen jellegű alaposság.
            </p>
            <p>Az viszont elismerésre méltó, hogy még ennyi boncolgatott téma mellett is jut ideje a sorozatnak
                arra,
                hogy társadalomkritikát gyakoroljon, és sajátos példákkal mutassa be a kapitalizmus és a fogyasztói
                társadalom bizarr „csodáit”. Igaz, ezt néha elég szájbarágósan teszi, ugyanakkor gyakoribb az, hogy
                egy-egy utalást követően azt fogjuk gondolni, hogy „és tényleg…”.</p>
            <p>Az Usher-ház bukása ügyesen egyensúlyoz a horror különböző alműfajai között, miközben jó hollóként
                csipeget innen-onnan, hogy aztán modern köntösbe bújtatva tálaljon fel nekünk egy tanulságos mesét a
                kapzsiság súlyos következményeiről, és arról, miért nem jó mindig, ha az ember túlzottan a mának él,
                nem
                gondolva a jövő generációira. Eközben néha a frászt is ránk hozza. Örömteli, hogy a legutóbbi,
                szigorúan
                Flanagan szintjéhez képest gyengébb sorozatok után a rendező visszatért régi formájához, és új
                sorozatával közel került az etalonnak számító A Hill-ház szelleméhez. Igazából ezen a ponton már
                csak
                ízlés kérdése, hogy a kettő közül melyiket ítéljük meg jobbnak.</p>
            <h3 id="sum">Összefoglaló</h3>
            <p>Az élete alkonyát taposó Roderick Usher (Bruce Greenwood) szülői otthonába invitálja a helyi ügyészt,
                Auguste Dupint (Carl Lumbly), hogy megadja ellenfelének a saját vallomását bűneiről. Auguste már
                évtizedek óta próbálja az Usher-dinasztia félrelépéseit a törvény színe előtt megbüntetni,
                eredménytelenül. Ám most, hogy Roderick mind a hat gyermekét elvesztette rejtélyes körülmények
                között,
                talán megtörte a körmönfont vállalatigazgatót - naiv gondolat Auguste-tól, aki maga sincs
                felkészülve
                Roderick őszinte megnyilvánulására. Flashback epizódok sorából ismerjük meg Roderick és testvére,
                Madeline (Mary McDonnell) gyermekkorát, majd azt, hogy a testvérpár miként építette fel a
                cégbirodalmat.
                Ezzel párhuzamosan pedig bepillantást kapunk a közelmúlt eseményeibe: miként hullottak el egyenként
                Roderick gyermekei.</p>

        </article>
        <div class="message-container">
            <p>Cikk küldése ismerősnek</p>
            <form action="#">
                <div><label for="name">Név: </label>
                    <input type="text" name="name" id="name" placeholder="Név" required>
                </div>
                <div><label for="phone">Telefonszám: </label>
                    <input type="tel" name="phone" id="phone" placeholder="Telefonszám">
                </div>
                <div><label for="mail">E-mail: </label>
                    <input type="email" name="mail" id="mail" placeholder="E-mail cím" required>
                </div>
                <div><label for="age">Kor: </label>
                    <input type="number" name="age" id="age" placeholder="Kor">
                </div>
                <div><label for="message">Üzenet: </label>
                    <textarea rows="3" name="message" id="message"></textarea>
                </div>

                <button type="submit">Küldés</button>
            </form>
        </div>
    </main>
    <footer>
        <a href="#navigation" id="footer">Vissza az oldal tetejére</a>
    </footer>
</body>

</html>